{"name":"COUNTER","tagline":"public water utilities","body":"# Εφαρμογής υδρομέτρησης με την χρήση κινητού τηλεφώνου\r\n*εφαρμογή για την τοπική αυτοδιοίκηση*\r\n\r\nΟι μικροί δήμοι της Ελλάδας αντιμετωπίζουν πολλά προβλήματα από σύστασής τους με τον νόμο Καλλικράτη και έως σήμερα. \r\nΠροβλήματα όπως μηχανογράφησης και υποστελέχωσης του ανθρώπινου δυναμικού και πολλά άλλα που \r\nδεν μπορούν να αναπτυχθούν στο παρόν κείμενο όμως μπορεί να ανοίξει μια συζήτηση για το \r\nπως η κοινότητα ΕΛ/ΛΑΚ θα μπορούσε να βοηθήσει την τοπική αυτοδιοίκηση να γίνει αποτελεσματικότερη \r\nκαι να εξοικονομήσει πόρους.\r\n\r\nΕμείς το πρόβλημα που στοχεύουμε είναι η καταμέτρηση της κατανάλωσης νερού.\r\nΓια να μετρήσουν την κατανάλωση νερού από τα «ρολόγια» των σπιτιών, οι υπάλληλοι των δήμων \r\nπρέπει καθημερινά να καταγράφουν τις ενδείξεις σε χειρόγραφες σημειώσεις,\r\nπου έως το τέλος του κάθε έτους μετατρέπονταν σε ολόκληρους τόμους. \r\nΑυτό μπορεί να αλλάξει και η καταμέτρηση να γίνεται με τη βοήθεια ενός κινητού τηλεφώνου\r\nκαι μιας εφαρμογής την οποία προτίθεμαι να δημιουργήσω, στη οποία θα καταγράφονται τα στοιχεία των μετρήσεων \r\nπου κάνουν μέχρι τώρα οι υπάλληλοι χειρόγραφα.\r\n\r\nΟι δήμοι χρησιμοποιούν τα παραδοσιακά τεφτέρια, που περιέχουν μια καρτέλα για κάθε ρολόι-μετρητή \r\nκαι από εκεί η οικονομική τους υπηρεσία περνάει τα στοιχεία για να εκδίδονται οι λογαριασμοί ύδρευσης \r\n(μέσω λογισμικού που διαθέτουν όλοι οι δήμοι). Αξίζει να σημειωθεί ότι τα τέλη ύδρευσης αποτελούν \r\nκαι το βασικό έσοδο των δήμων. Οι δε τεχνικές αναφορές για την κατάσταση του δικτύου υδροδότησης \r\nκαι των υδρομετρητών γίνεται με χειρόγραφο τρόπο με την βοήθεια καρτελών και καταστάσεων.\r\n\r\nΗ συνεχής ανάγκη για αναζήτηση εργαλείων που θα συμβάλλουν στην βελτίωση της ποιότητας των παρεχόμενων υπηρεσιών\r\nστον χώρο αυτό μας οδηγεί στο να δημιουργήσουμε μια εφαρμογή ανοικτού κώδικα που να μπορεί\r\nβελτιώνει την υπάρχουσα κατάσταση. Συγκεκριμένα πρόκειται για μία λύση που η καταχώρηση στοιχείων μέτρησης \r\nθα γίνεται από κινητά τηλέφωνα (android). Η λύση περιλαμβάνει λογισμικό σύγχρονο, ανεπτυγμένο \r\nπλήρως στην Ελληνική γλώσσα και σε περιβάλλον android. \r\nΤο φορητό υπολογιστικό σύστημα αυτοματοποιεί τον τρόπο διαχείρισης λήψης στοιχείων μέτρησης (καταμέτρηση) ,\r\nενώ συγχρόνως μπορεί να προσφέρει ένα ολοκληρωτικά αυτοματοποιημένο περιβάλλον τεχνικής υποστήριξης \r\nδικτύου και παροχής πληροφοριών στους πελάτες.","google":"","note":"Don't delete this file! It's used internally to help with page regeneration."}